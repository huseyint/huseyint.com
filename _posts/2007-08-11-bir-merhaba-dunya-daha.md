---
title: 'Bir &#8220;Merhaba Dünya!&#8221; daha'
author: Hüseyin Tüfekçilerli
layout: post
permalink: /2007/08/bir-merhaba-dunya-daha/
comments: true
categories:
  - Genel
---
Başlıktan da anlaşılacağı gibi blog dünyasına (çöplüğüne?) bir yenisi daha ekleniyor. Uzun zamandır bir blog sahibi olmayı düşünüyordum, ve hatta bir kaç girişimde de bulunmuştum ancak pek bir gelişme kaydedememiştim. Bunun ardında yatan iki sebep vardı. İlki, tema konusuna aşırı derecede takmış olmamdı. Eğer bir blog kuracaksam bunun teması meması her şeyi bana ait olmalıydı. İyi güzel de böyle olunca blog konusunda temadan öteye geçemediğimi anladım. Bir ay kadar tema ile uğraşıyor sonra sıkılıp bir kenara atıyordum ve blog maceram başlamadan sona eriyordu. Şeytanın bacağını kırmak için bir çok kişinin yaptığı gibi hazır bir WordPress teması ile başlamaya karar verdim. Tema olarak meşhur [Lightbox JS][1]&#8216;nin yaratıcısı olan Lokesh Dhakar tarafından hazırlanmış ve kendi sitesinde de kullandığı [QWILM!][2] temasını seçtim. İleri de kendime göre bir kaç değişiklik yapabilir ve eğer daha da uzun ömürlü olursa blog serüvenim kendi WP temamı yaratmaya da kalkışabilirim.

Blog olayında bu kadar geç kalmamın ikinci nedeni ise yazma konusunda evvelden beri yeteneksiz oluşumdur. Çok çektim orta okulda, lisede kompozisyonlardan ki bir de kalkıp blog kurup yazılar yazacaktım. Ama son zamanlarda aklıma yazacak güzel şeyler gelmeye başladı ve bir blog ortamı bunları aktarmak için şart olmuştu. Okul bittiğinden dolayı bir tek işe kanalize olmuştum bu da pek kesmiyor olsa gerek kendime böyle icatlar çıkardım. Yazacaklarım hemen hemen hep teknik konular olacak diye düşünüyorum. Bilgisayarlar, programlama, web, yeni teknolojiler hakkında keşfettiğim ve başkalarının da bunlardan haberdar olmasını istediğim şeyleri buraya aktaracağım.

Hakkımda daha ayrıntılı bilgiyi ilgili sayfadan erişebilir ve &#8220;kim ulan bu [deyyus][3]?&#8221; sorusuna cevap bulabilirsiniz. Bir dahaki yazıya kadar kalın sağlıcakla!

 [1]: http://www.huddletogether.com/projects/lightbox/
 [2]: http://themes.wordpress.net/columns/3-columns/61/qwilm-03/
 [3]: http://sozluk.sourtimes.org/show.asp?t=deyyus "Ben bunun bu kadar kötü anlamlı olduğunu düşünmüyordum ya neyse..."